# NLDT in relatie tot andere initiatieven


De referentiearchitectuur NLDT beschrijft uitgangspunten en patronen voor het netwerk van Lokale Digitale Tweelingen.
Er zijn veel initiatieven op regionale, nationale en europese schaal die iets soortgelijks proberen te doen.

We zien deze referentiearchitectuur niet als de enige waarheid, maar proberen wel een begrijpelijke structuur en ordening te bieden die convergentie in intiatieven kan stimuleren.


## Zicht op Nederland (ZoN) Doelarchitectuur Dataspace Fysieke Leefomgeving

De [doelarchitectuur voor ZoN Dataspace Fysieke Leefomgeving](https://geonovum.github.io/ZON-DA/) is in wording. De doelarchitectuur ZoN Datafundament beschrijft een Dataspace voor de Fysieke Leefomgeving. De NLDT referentiearchitectuur kan vooral als afnemer (en in mindere mate aanbieder) gezien worden van producten en diensten die in de Doelarchitectuur van ZoN Datafundament beschreven worden. 

Daarmee is er een groot raakvlak tussen deze architecturen wat gedurende de ontwikkeling zorgvuldig op elkaar afgestemd wordt. 

## Gebora

GEBORA staat voor GEBouwde Omgeving Referentie Architectuur. De GEBORA biedt een samenhangend overzicht van hoe mensen, processen en technologie in de Gebouwde Omgeving digitaal samenwerken. Dit wordt gebaseerd op best practices en standaarden uit die sector. [[Gebora]]

Gebouwde omgeving en Fysieke Leefomgeving hebben veel raakvlakken met elkaar, maar op scope, processen en betrokken organisatieonderdelen is er vaak ook een onderscheid. 
- GEBORA beschrijft met name de levenscyclus van een bouwwerk en de ketenprocessen en de rollen van bedrijven en organisaties daarin. 
- De NLDT beschrijft over het algemeen vanuit een bredere scope maatschappelijke opgaven en richt zich op gebiedsontwikkeling. Voorspellende rekenmodellen maken het mogelijk om de gevolgen van ingrepen te voorspellen. Daarmee bieden ze inzichten die bijdragen aan de besluitvorming.

Onder andere op het gebied van het inpassen van BIM modellen in de omgeving bestaat er een duidelijk raakvlak. Dit wordt vanuit DigiGO geaddresseerd via [ Beleidsmaatregel 7: BIM-modellen infrastructuur en geo-data digitaal op elkaar aansluiten](https://www.digigo.nu/bim-modellen-infrastructuur-en-geo-data-digitaal-op-elkaar-aansluiten/)

## FDS

Het Federatief Datastelsel (FDS) richt zich op publieke gegevens uitwisseling op nationaal niveau, ingebed in Europese kaders.

FDS ontwikkelt zich tot een afsprakenstelsel dat het datapotentieel van verschillende sector-, domein- of thematisch georiÃ«nteerde datastelsels in overeenstemming met publieke waarden voor publieke doelen beschikbaar maakt.
[[FDS]]

Daarmee voorziet het FDS in een basis stelsel waar zowel ZoN Datafundament als de NLDT op voortbouwen.


## EDIC

Deze referentiearchitectuur is ontstaan vanuit een Nederlandse context. We zien dat Europese ontwikkelingen zoals [[DUET]] en [[LDT]] dezelfde patronen beschrijven. Daarmee zijn er ook kansen om deze architectuur ook in te brengen in de Europese ontwikkelingen. Hiervoor is een Engelse vertaling gemaakt van dit [document](https://geonovum.github.io/NLDT-Architectuur/en).
