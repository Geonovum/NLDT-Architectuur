# Architectuurprincipes

## Aansluiten op omliggende kaders

De architectuur van het digitale tweeling stelsel is mede gebaseerd op architecturale kaders van de overheid en de facto kaders zoals gangbaar binnen bedrijven en organisaties.

## Domein georiënteerd, gedecentraliseerd dataeigendom/ -architectuur

Uitgangspunt is dat organisaties die deelnemen aan het stelsel zelf zorgen voor het aanleggen van databestanden, dataverwerking en het ter beschikking stellen van data aan derden.

## Data als een product

Organisaties ontwikkelen op basis van data waarover zij beschikken uitwisselbare dataproducten, die tegen
bepaalde condities (aansluitvoorwaarden) aan andere deelnemers van het stelsel ter beschikking worden
gesteld. Deze dataproducten kunnen de vorm aannemen van operationele data, analytische data, modellen
of een combinatie ervan. Een dataproduct wordt ontwikkeld zodat het vindbaar, begrijpelijk, betrouwbaar,
interoperabel, toegankelijk, beveiligd, adresseerbaar is en publieke waarde heeft. Dit zijn de voorwaarden
voor deelname aan het stelsel. Het dataproduct informeert afnemers ook over onder meer de relevante
context, bruikbaarheid, kwaliteitsaspecten, houdbaarheid en herkomst van de geleverde data. Al deze
informatie is bij het dataproduct zelf aanwezig.

## Selfservice data-infrastructuur

De genoemde componenten zorgen voor een ordentelijke afhandeling van het uitwisselen van
dataproducten, met garanties voor identificatie van deelnemende organisaties en een hoge mate van
vindbaarheid van dataproducten. Deze componenten kunnen worden gehuisvest in een rekencentrum van
een publieke of private serviceprovider, met uitstekende netwerkverbindingen, die onder beheer van
publieke of private organisaties staan.
Op federatief niveau zijn enkele voorzieningen of componenten nodig die de uitwisseling van dataproducten
faciliteren. Aanvankelijk zal het gaan over de volgende componenten:

- Een federatieve catalogus of index voor het kunnen vinden van dataproducten
- Een identificatie, authenticatie en autorisatievoorziening
- Een voorziening voor het systematisch registreren en vinden van zaken als datadefinities
(semantiek), datamodellen en binnen het stelsel toegepaste ontologieën.
- Een voorziening waardoor verschillende gegevensmodellen onderling gelinked kunnen worden.

## Federatieve componenten voor de werking van het stelsel

## De architectuur van het digital twin stelsel is gebaseerd op service oriëntatie.

Deelnemers aan het stelsel wisselen data en modellen uit via het beginsel van de service orientatie. Dat wil zeggen: Een samenspel van (gestandaardiseerde) vragen en antwoorden via een verbindende infrastructuur.

##  De architectuur van het digital twin stelsel is maximaal gebaseerd op de toepassing van open standaarden.

Het stelsel staat open voor deelname vanuit overheid en private sector. Federatieve componenten van het stelsel worden via open standaarden vormgegeven. Daarnaast geldt een sterke aanbeveling voor deelnemende partijen om voor dataproducten eveneens gebruik te maken van open standaarden, teneinde de interoperabiliteit van het stelsel te maximaliseren. De architectuur van afzonderlijke digital twins binnen organisaties, kan uiteraard ook gebaseerd worden op open standaarden, maar om begrijpelijke redenen kunnen commeciele partijen hiervan afwijken.

## Data soevereiniteit

De data-eigenaar bepaalt de gebruiksvoorwaarden van de door hem ter beschikking gestelde data

## Kwaliteit data

Door deelnemers aan het stelsel aangeboden data (incl. in de vorm van modellen) kan te allen
tijde verantwoording worden afgelegd over de herkomst en kwaliteit van data.

